Treść:

Celem zadania jest obliczenie liczby par przecinających się odcinków na płaszczyźnie, liczby spójnych składowych czyli utworzonych z odcinków grup połączonych przecięciami i liczności największej z takich składowych.

Na wejściu otrzymujemy w pierwszym wierszu liczbę n odcinków (n<1000), a następnie w każdym wierszu jeden odcinek w postaci całkowitych współrzędnych obu końców a i b czyli oddzielone spacjami 4 liczby ax, ay, bx, by. Na wyjściu należy zwrócić w jednym wierszu tylko trzy liczby oddzielone spacjami: liczba przecięć, liczba składowych, liczność największej składowej.

Wskazówki:
1. Aby sprawdzić czy dwa odcinki przecinają się można zapisać je w postaci parametrycznej O(t)=a+t*(b-a) dla 0<=t<=1, wówczas mamy układ 2 równań dla współrzędnych x i y:  a1+t*(b1-a1)=a2+t*(b2-a2). Rozwiązując (np. wzory Cramera) jeśli otrzymamy rozwiązanie t to trzeba tylko sprawdzić czy jest ono w zakresie od 0 do 1 wtedy mamy przecięcie.

2. Składowe możemy oznaczyć odcinkiem reprezentantem o najmniejszym numerze. W ten sposób mając zapamiętane identyfikatory składowych dla poprzednich  odcinków, należy dla nowego odcinka przepisać identyfikator z pierwszego odcinka z którym przecina się nowy lub wpisać numer nowego odcinka jeśli nie przecina się z żadnym z poprzednich...

Przykład:

IN:
4
0 1 10 1
1 0 1 2
2 0 2 1
3 0 4 0

OUT:
2 2 3

(przecinają się odcinki 1 z 2 i 1 z 3, 4 jest osobną składową)
