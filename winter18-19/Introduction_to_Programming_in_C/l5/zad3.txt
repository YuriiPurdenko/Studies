Treść:

Celem zadania jest wykrycie kolizji trójkątów poruszających się na płaszczyźnie, a dokładniej czy obecnie trójkąt (wraz z wnętrzem) przecina się z innym, a jeśli nie to czy w trakcie jednostki czasu dojdzie do kolizji z innym. Trójkąty stykające się wierzchołkiem przecinają się, a także jeśli bok jednego zawiera się w boku drugiego to także przecinają się.

Na wejściu otrzymujemy w pierwszym wierszu liczbę n trójkątów (n<1000), a następnie w każdym wierszu jeden trójkąt w postaci 3 wierzchołków i wektora prędkości zadanych jako pary liczb całkowitych (współrzędne x i y). Czyli w każdym następnym wierszu mamy 8 liczb całkowitych oddzielonych spacjami. Wektor prędkości definiuje nam przesunięcie trójkąta w jednostce czasu.

Na wyjściu w jednym wierszu zwracamy oddzielone spacjami n liczb oznaczające status dla każdego z trójkątów.  Liczby oznaczają:

0 - trójkąt przecina się z innym
1 - trójkąt nie przecina się i nie dojdzie do kolizji (w jednostce czasu)
3 - trójkąt nie przecina się z innym ale dojdzie do kolizji z innym (w jednostce czasu)

Wskazówki:
1.(jak w zadaniu 3.3) Aby sprawdzić czy dwa odcinki przecinają się można zapisać je w postaci parametrycznej O(t)=a+t*(b-a) dla 0<=t<=1, wówczas mamy układ 2 równań dla współrzędnych x i y:  a1+t*(b1-a1)=a2+t*(b2-a2). Rozwiązując (np. wzory Cramera) jeśli otrzymamy rozwiązanie t to trzeba tylko sprawdzić czy jest ono w zakresie od 0 do 1 wtedy mamy przecięcie.

2. Dwa trójkąty przecinają się jeśli przecina się któryś z boków jednego z którymś z boków drugiego lub pierwszy trójkąt jest we wnętrzu drugiego lub drugi wewnątrz pierwszego. Tak więc powinniśmy sprawdzić 9 (lub 8) przecięć odcinków, a następnie zawieranie. Dla zawierania można sprawdzić dla każdego boku trójkąta czy wszystkie wierzchołki drugiego trójkąta są po tej samej stronie boku co trzeci wierzchołek. Aby Sprawdzić czy punkty P i Q są po tej samej stronie prostej wyznaczonej przez punkty A i B wystarczy porównać znaki wyznaczników dla dwóch macierzy, pierwszej której kolumnami są wektory B-A i P-A i drugiej której kolumnami są wektory B-A i Q-A.

3. Dla rozłącznych trójkątów aby sprawdzić czy dojdzie do kolizji można zauważyć, że pierwszym punktem kolizji będzie jeden z wierzchołków trójkątów. Tak więc możemy zaczepić wektor względnej prędkości trójkątów (v1-v2) w kolejnych wierzchołkach pierwszego trójkąta i sprawdzić czy ten odcinek przecina drugi trójkąt, a następnie to samo zrobić zaczepiając wektor (v2-v1) w wierzchołkach drugiego z trójkątów.

Przykład:

Na obrazku poniżej są wyświetlone na niebiesko wektory prędkości dla każdego z trójkątów zaczepione w pierwszych wierzchołkach trójkątów. Na czerwono mamy trójkąty w stanie kolizji, na pomarańczowo takie które nie są w kolizji ale dla których dojdzie do kolizji w jednostce czasu i pozostałe trójkąty zielone.   W tym przykładzie nie ma trójkątów się przecinających w skutek zawierania i wyświetlamy tylko brzegi trójkątów

IN:
10
31 35 33 30 30 33 3 0
16 13 8 21 20 17 0 -2
15 23 7 29 19 26 -5 -3
33 34 34 34 33 34 -5 -3
39 21 29 19 44 20 2 0
25 20 27 29 24 24 1 -4
46 44 52 53 43 48 0 -3
44 12 51 18 41 15 4 3
19 12 23 14 17 13 -1 2
24 23 32 19 20 21 -2 3

OUT:

 3   3   1   3   0   0   1   1   3   0
